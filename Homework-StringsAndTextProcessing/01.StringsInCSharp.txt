
//Problem 1. Strings in C#.
//Describe the strings in C#.
//What is typical for the string data type?
//Describe the most important methods of the String class.



Символният низ е последователност от символи, записана на даден адрес в паметта.
В .NET Framework всеки символ има пореден номер от Unicode таблицата. Стандартът Unicode е създаден 
в края на 80-те и началото на 90-те години с цел съхраняването на различни типове текстови данни.
 Предшестве-никът му ASCII позволява записването на едва 128 или 256 символа (съответно ASCII 
стандарт със 7-битова или 8-битова таблица). За съжаление, това често не удовлетворява нуждите 
на потребителя – тъй като в 128 символа могат да се поберат само цифри, малки и главни латински 
букви и някои специални знаци. Когато се наложи работа с текст на кирилица или друг специфичен 
език (например азиатски или африкански), 128 или 256 символа са крайно недостатъчни. Ето защо .NET 
използва 16-битова кодова таблица за символите. Kодовата таблица съхранява 2^16 = 65536 символа. 
Някои от символите се кодират по специфичен начин, така че е възможно използването на два символа 
от Unicode таблицата за създаване на нов символ – така получените 
знаци надхвърлят 100 000.

Използването на System.String не е идеално и универсално решение – понякога е уместно използването 
на други символни структури. Типът string е по-особен от останалите типове данни. Той е клас и като 
такъв той спазва принципите на обектно-ориентираното програмиране. Стойностите му се записват в 
динамичната памет, а променливите от тип string пазят препратка към паметта (референция към обект в 
динамич-ната памет).Класът string има важна особеност – последователностите от символи, записани в 
променлива от класа, са неизменими (immutable). След като е веднъж зададено, съдържанието на променливата 
не се променя директно – ако опитаме да променим стойността, тя ще бъде записана на ново място в 
динамичната памет, а променливата ще започне да сочи към него.

